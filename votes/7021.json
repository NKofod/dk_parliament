{
    "area": "Transport-, Bygnings- og Boligministeriet",
    "period": 148,
    "resume": "Formålet med forslaget er at give DSB's datterselskab, DSB Ejendomsudvikling A/S, mulighed for i partnerskaber med en eller flere private investorer at forestå udvikling af DSB's ejendomme ved etablering i projekter, der har til formål at opføre byggeri, som efterfølgende enten udlejes eller sælges. Endvidere gives mulighed for, at DSB Ejendomsudvikling A/S kan erhverve en ejendom, såfremt det vurderes hensigtsmæssigt for at kunne gennemføre et logistisk sammenhængende projekt.\n\nDen private investor, som DSB Ejendomsudvikling A/S kan indgå partnerskab med, kan f.eks. være en pensionskasse, et ejendomsselskab, en ejendomsudvikler eller andre typer investorer i fast ejendom eller kombinationer heraf. Der skal være åbenhed og transparens ved alle projekter, og alle potentielle partnere vil blive behandlet på en ligeværdig måde.\n\nDSB Ejendomsudvikling A/S vil skulle eje 50 pct. af selskabet og den private investor 50 pct. Ejerforholdet vil senere kunne ændres, dog vil DSB Ejendomsudvikling A/S' ejerandel ikke kunne overstige 50 pct. \n\nDSB forventer, at den samlede avance vedrørende ejendomme dermed vil kunne øges. De konkrete udviklingsaktiviteter vil skulle gennemføres, uden at togdriften forringes. Endvidere skal der være vandtætte økonomiske skotter mellem moderselskabet DSB SOV og datterselskabet DSB Ejendomsudvikling A/S, således at DSB SOV ikke hæfter for gæld eller aktiviteter i DSB Ejendomsudvikling A/S.\n\nDet foreslås, at loven træder i kraft den 1. maj 2019 ",
    "sagid": 78675,
    "sponsors": [
        {
            "actor_id": 99,
            "administration": true,
            "name": "Ole Birk Olesen",
            "party": "Liberal Alliance"
        }
    ],
    "statusid": 11,
    "title": "Forslag til lov om ændring af lov om DSB. (Kommerciel ejendomsudvikling).",
    "type": 3,
    "vote_id": 7021
}